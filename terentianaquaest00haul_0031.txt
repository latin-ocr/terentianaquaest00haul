PP om cOMENA
L CXICON ΤΕΙΙΕΝΤΙ ANUM.

Cum quae nobis tragicorum, comicorum⁷ historicorum, Catonis
(praeter librum de re rustica), Lucilii fragmenta servata sunt Ribbeckii,
Penni, lordani, L. Muelleri, Harderi opera indicibus accuratissimis instructa
sint, Plauti et Terentii comoediae similibus ad hunc diem carent
adiumentis. Namque, ut nihil dicam de Parei aliorumque indicibus, quos
Plautinos nominant, quibus quaerentes magis deseruntur quam adiuvantur,
C. H. Weisii lexicon¹, praeterquam quod ante lios quadraginta quattuor
annos editum huius aetatis studiis Plautinis non iam sufficit7 ab exhausta
Plautini sermonis ubertate longissime abest. His similes sunt Terentii
indices, quales Bipontinae et A. H. NVesterhovii editionibus additi sunt3 non-
nullis enim locis memorabilibus continentur. Neque totius Latinitatis
lexica, quae vulgo optima existimant⁷ summam sermonis comici copiam
atque ab optimae aetatis usu satis diversam complecti, quis est qui miretur ζ)
Quare quantum emolumenti scriptorum lexiea specialia, quae vocantur,
studiis antiquis attulissent, cum intellegerem, non frustra mc laboraturum
putavi, si alterius horum scriptorum dicendi usum collectum digessissem.
Atque utrum eligerem non diu incertus sui3 etenim et studio meo et aliis
haud levibus causis ad Terentium latus sum. Primum quidem sermonis
Terentiani elegantia mihi magis arridebat3 tum Plautinarum tabularum
numerus pro meis viribus maior esse videbatui-3 denique, cum harum
compluribus certa e re critica fundamenta adhue deessent, Terentianis
’ comoediis haec iacta esse intellegebam Fr„ U m p fenbac hii editione ²¹,
in qua non solum codicis Bembini scripturae accuratissime excussae ot
gravissimorum Calliopii librorum mss⁶ lectiones prolatae, sed etiam testimonia
veterum grammaticorum diligenter adnotata sunt.

¹) Quedlinburgi et Lipsiae sumptibus G. Bassii a. 18:38 editum. -- 2) Berol.
apud XVeidmann. a. 1870.

